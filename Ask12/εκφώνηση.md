Η Εθνική Αρχή Τηλεπικοινωνιών της Τενεούπολης αποφάσισε ξανά την αλλαγή του τρόπου αριθμοδότησης των τηλεφώνων και από 10ψήφια θα γίνουν όλα 11ψήφια. 
Θα προστεθεί το ψηφίο 5 σε όλα τα τηλέφωνα. Αν πρόκειται για σταθερό τηλέφωνο, το νέο ψηφίο θα τοποθετηθεί μετά το αρχικό 2 (στη δεύτερη θέση), 
αν όμως πρόκειται για κινητό τότε το νέο ψηφίο θα τοποθετηθεί μετά το αρχικό 69 (στην τρίτη θέση). Θεωρούμε ότι δεν υπάρχουν άλλοι τύποι τηλεφωνικών αριθμών.
Να αναπτύξετε πρόγραμμα που, να διαβάζει τους πίνακες ΟΝ και ΤΗΛ, που περιέχουν τις τηλεφωνικές συνδέσεις των 11.000.000 συνδρομητών τηλεφώνου, θα πραγματοποιεί τις 
απαραίτητες τροποποιήσεις και θα τους εμφανίζει στη νέα τους μορφή.